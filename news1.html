<!DOCTYPE HTML>

<html> 

<head>

	<title> ტიმ დენინგის 30 რჩევა </title>

</head>
<body>
	<p> „წერას თქვენი ცხოვრების შეცვლა შეუძლია“, – ამბობს მწერალი, ტიმ დენინგი და 5 წლის განმავლობაში მუდმივად ამ საქმით დაკავებული, მზაობას გამოთქვამს, 2 წუთში გაგვიზიაროს ის 30 გაკვეთილი, რომელიც დღევანდელი გადმოსახედიდან, უკვე რჩევის სტატუსს თავისუფლად ირგებს: </p>
	<img src="https://img.marketer.ge/2021/05/Screenshot-2021-05-31-at-21.40.38.png">

	<p> <ol>
<li>იმ შემთხვევაში, თუ აუდიტორიას ისე მოეპყრობი, როგორც დედა ზრუნავს საკუთარ შვილზე, ადამიანებს შენს ერთგულ მკითხველებად აქცევ;</li>
<li>ყველა ერთსა და იმავეს ამბობს. ამოცანა ისაა, სათქმელს როგორ იტყვი, ამბებს როგორ, რა ფორმით მოჰყვები;</li>
<li>მრავალრიცხოვანი მკითხველი არაფერს ნიშნავს. მნიშვნელოვანი ისაა, ერთ ადამიანს მაინც თუ დაეხმარე?</li>
<li>ხშირი წერა, საბოლოოდ, ხარისხზე აისახება;</li>
<li>ამიტომაც, მუდმივად, კვირაში ერთხელ ან ორჯერ, დროის წერისთვის დათმობა საშუალებაა, რომ მუშაობის საკუთარი სტილი, ხელწერა გამოიმუშაო და ასე, ეს პროცესი გაამარტივო;</li>
<li>წერის დაწყება რთულია;</li>
<li>ფულის გამო ნუ დაწერ. შეგაძულებს შენს საქმეს;</li>
<li>პასუხისმგებლობა აიღე, რომ წერის პროცესს რამდენიმე წელს მიუძღვნი&#8230;</li>
<li> არ შეხედო შენი ვებგვერდის სტატისტიკას, შფოთს მოგგვრის და თვითშეფასებასაც დაგიგდებს;</li>
<li>რამდენად ხარისხიანი ან ვირუსული იქნება შენი ნაშრომი, ვერ იწინასწარმეტყველებ;</li>
<li>ადამიანები შენს ნაწერებს სამყაროს შესახებ შენი წარმოდგენების გამო კითხულობენ;</li>
<li>ყურადღების მისაქცევად წერა კარგად წერის მტერია;</li>
<li>დღეები, როცა წერა არ გინდა, მაგრამ მაინც წერ, როგორც წესი, უფრო ნაყოფიერია;</li>
<li>რაც უფრო მეტად ცდი, რომ კარგად წერო, უფრო მეტი ნაწერი გაგიცრუებს იმედს. უბრალოდ, წერე;</li>
<li>მოერიდე ბლოგის ქონას იმიტომ, რომ აქ ყურადღების გაფანტვის არაერთი ხელსაწყო გელოდება: SEO, მარკეტინგი, ჩარჩო, ტრაფიკი&#8230; ეს ყველაფერი შენს ფოკუსს ბუნდოვანს გახდის და წერას შეგაწყვეტინებს;</li>
<li>იცოდე, რომ ზოგიერთს შენი ნაწერი მოეწონება, ზოგიერთი კი &#8211; შეიძულებს. ადამიანებს ვერ აიძულებ შენი ნაწერების შეყვარებას. ამიტომ, უბრალოდ, გამოაქვეყნე, ბევრი ფიქრის გარეშე;</li>
<li>გამოქვეყნების ღილაკი პროფესიონალებს ყოფს მოყვარულებისა და იმ ადამიანებისგან, რომლებსაც „შეუძლიათ, გახდნენ პროფესიონალები“, ან „პროფესიონალები იქნებოდნენ“. ამიტომ, დააჭირე გამოქვეყნების ღილაკს!</li>
<li>გააზიარე პრაქტიკული, „როგორ“ ტიპის სახელმძღვანელოები, ვთქვათ, როგორ მიაღწიე გარკვეულ მიზანს;</li>
<li>გახსოვდეს, შენც ჩვენნაირი ხარ;</li>
<li>ნუ იქნები წარმოდგენილი ყველა სოციალურ მედიაპლატფორმაზე აირჩიე ერთი;</li>
<li>მესიჯებს უპასუხე და სხვა ადამიანებთან ურთიერთობაის პროცესში ჩაერთე;</li>
<li>შენს თანამედროვე მწერლებს შეხედე, როგორც მეგობრებს და არა &#8211; მტრებს. ჩვენ სხვების დაფასებით ვიზრდებით;</li>
<li>ცოტა ხნით წერისგანაც შეისვენე ხოლმე;</li>
<li>მკითხველების მიმართ იყავი იმდენად ემპათიური, რამდენადაც შესაძლებელია;</li>
<li>რაც ერთი წლის წინ დაწერე, მომავალში არარელევანტური იქნება. შენი წერის ხარისხი შეიცვლება ზუსტად ისე, რა პროგრესიც ცხოვრებაში გექნება;</li>
<li>„მოწონების“ ღილაკს არასდროს გაუბედნიერებია ვინმე;</li>
<li>შენ ვერ იქნები ყოველთვის მართალი და შენ არ შეგიძლია ყოველთვის სწორი არჩევანის გაკეთება. შემწყნარებელი იყავი საკუთარი თავის მიმართ;</li>
<li>ტროლები და ე.წ. ჰეითერებიც მოვლენ და შენთვის საუკეთესო სტრატეგია მათი პატიება იქნება;</li>
<li>მწერლის მიზანია, რომ მკითხველი: გაართოს, გააცინოს, პრაქტიკული რჩევა გაუზიაროს, შთააგონოს და სხვ.</li>
<li> მწერალი, რომელსაც ახასიათებს ცხოვრებაში რადიკალური ცვლილებები, არის: ემპათიური, კეთილი, ჰუმანური და მიმტევებელი. ივარჯიშე ამაზე.</li>
</ol>
<p><strong>და ბოლო ლუკმა<br />
</strong>საუკეთესო ნაწერი იქმნება მაშინ, როცა მწერალს აქვს გამბედაობა, ტკივილი გამოხატოს იმ მგრძნობელობით, რომლის ქონის შესახებაც აქამდე წარმოდგენა თავადაც არ ჰქონდა.</p> </p>
</body>
</html>